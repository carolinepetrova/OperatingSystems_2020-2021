# Задачи върху командни процедури на Bash - част 2
1. Да се състави командна процедура, която получава при стартиране в командния ред акаунт на потребител, число и имена на съществуващи текстови файлове. Чете от stdin символен низ. Ако потребителят с подадения акаунт е стартирал сесия и е разрешил получаване на съобщения процедурата му изпраща подходящо съобщение съдържащо броя подадени файлове и общия брой на редовете във файловете в които се съдържа низа. Ако броя на файловете е по-голям от подаденото число, премества тази част от тях, които са разрешени за четене и писане в директория files (поддиректория на началната потребителска директория), докато броя стане равен на подаденото число. 

2. Да се състави командна процедура на bash за Linux, която получава като параметри на командния ред име на файл и име на директория.Ако не е подаден втори параметър, се ползва началната потребителска директория. В тази директория компилира във фонов режим една по една всички Си програми, като пренасочва грешките от компилация във файла. Преди всяка компилация, проверява дали броя на процесите на текущия потребител е по-голям от 5 или общия брой процеси е по-голям от 100 и ако е така, прекратява текущия процес.

3. Да се състави командна процедура на bash за Linux, която:
Получава поне 3 параметъра: първите два – числа, останалите – списък от имена на
директории.
Процедурата прочита име на файл от стандартния вход.
Периодично, през 1 минута, брои скритите файлове във всяка една от директориите.
Имената на директориите за които този брой е по-голям от първия параметър и по-
малък или равен на втория параметър, извежда на стандартния изход на един ред.
Имената на останалите директории, заедно с броя скрити файлове в тях, добавя във
файла, всяка на отделен ред.

4. В директория /home/KN/test се намира файл f1. Да се състави командна процедура която получава 3 параметъра - директория, потребител и символен низ. Ако не е подаден символен низ се взима думата с дължина от 6 символа от началото на 3-тия ред на посочения файл f1. Процедурата проверява дали във файловата с-ма с корен родителската директория на първата подадена директория се срещат файлове с име съвпадащо със символния низ и чийто собственик е подадения потребител. Ако да - извежда броя им на екрана. Иначе чете от стандартния вход име на файл и на всеки 30 секунди генерира информация за процесите в системата и ги записва във файла от stdin. Ако размера на файла надвиши 10000 реда изпраща на потребителя подходящо съобщение да създаде файл с име съответстващо на низа. 

