# Задачи върху системни примитиви за работа с файлове и процеси - част 2

1.  Да се напише програма на С, която получава като параметри две имена на файлове. Програмата чете редовете от първия подаден файл, ако съществува и не е празен. Нечетните от тях извежда на стандартния изход като след всеки символ записва символа за табулация, а четните добавя във втория файл подаден като параметър (ако не съществува се създава).

2. Да се напише програма на C, която изпълнява последователно подадените ѝ като параметри команди, при което се запазва броя на изпълнените команди, които са дали грешка и броя на завършилите успешно.

3.  Да се напише програма на С, която получава като параметри две команди без опции и име на файл. Да се изпълни команда, която отпечатва редовете от подадения като параметър файл, съдържащи символния низ "line". Изпълнява подадената като първи параметър команда и при успешното й завършване изпълнява и втората подадена като параметър команда.

4. Да се напише програма на C, която получава като параметри от команден ред две команди (без параметри) и име на файл в текущата директория. Ако файлът не съществува, го създава. Програмата изпълнява командите последователно, по реда на подаването им. Ако първата команда завърши успешно, програмата добавя нейното име към съдържанието на файла, подаден като команден параметър. Ако командата завърши неуспешно, програмата уведомява потребителя чрез подходящо съобщение.
