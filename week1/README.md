# Запознаване с курса, set up на среда за работа. Първи стъпки с командния интерператор на Unix-базирани операционни системи.

## Въведение
**Операционната система** е софтуер, който управлява хардуерът и ресурсите на един компютър. Тя позволява на приложенията да взаймодействат с хардуера. Популярни операционни системи са windows, linux  macOS.

**Unix** е multitasking, мултипотребителна операционна система разработена през 60-70те години на миналия век. 

**Unix-базираната операционна система** е ОС, която е създадена по подобие на Unix. Терминът се използва за общо название на ОС, които наподобяват оригиналния Unix. Примери за Unix-базирани операционни системи са Linux и MacOS. 

**Linux (или GNU/Linux)** е семейство от на Unix-подобни операционни системи основаващи се на ядрото „Linux“ и системните инструменти и библиотеки от проекта GNU.  

**Linux дистрибуция** е операционна система съставена от Linux ядро, GNU библиотеки, допълнителен софтуер и package manager. 

##### Архитектура на Линукс операционна система
![](https://cdn.fosslinux.com/wp-content/uploads/2020/08/10051453/Linux-Architecture1.png)

**Ядрото** е основната част на операционната система. То взаимодейства с хардуера, управляващ различни компоненти като процесора, периферните устройства и паметта.

**Командният интерпретатор (shell)** осигурява връзката между потребителя и ядрото на операционната система. Toй приема потребителски команди през терминала и обработва конкретната заявка. Най известните командни интерпретатори са bash, sh, zsh и други

Utilities са помощни програми, които предоставят на потребителя повечето функции на операционните системи.

## Файлова структура 
В Линукс всичко е файл. Файловете се групират в директории, които могат също така да съдържат други поддиректории и така се сформира дървовидната файлова структура.

##### Схема на файлова структура
![](https://camo.githubusercontent.com/c29cab2baa50c04240263cee85adb91f189e2a7eeb66943517442eae858b054c/687474703a2f2f6e65776b69732e666d692e756e692d736f6669612e62672f7e7376692f6f732f65782f66732e676966)

Коренът на това дърво се нарича **главна директория** (root directory) и се бележи с наклонена черта.

Първоначално като се логнем ние се намираме в нашата начална потребителска директория.

Всяка директория (без главната) съдържа два скрити "указателя". 
- `.` - указател към текущата директория
- `..` - указател към родителската директория на текущата директория

## Абсолютен vs относителен път
**Aбсолютен път** - този път, който започва от коренната директория (/), т.е. ако искаме да изпишем абсолютния път до файл/директория трябва да започнем с / и да изпишем всички директории. през които се преминава, за да се достигне до файла/директорията.

**Относителен път** - Когато се използва относителен път Linux счита, че пътя започва от текущата директория (тази в която се намираме в момента).  
Например ако имаме директорията main, в нея имаме директориите dir1 dir2 dir3 и сме в /main/dir1, за да преминем от dir1 в dir3  трябва да използваме  `../dir3`

## Сигнатура на командите
`cmd [-oпции] [аргументи]`
Като най-добрия ви приятел по ОС e `man` командата. Тя ви дава информация за всяка команда и нейните опции. 

`man cmd`

За да излезем от man натискаме клавиша "q".

## Команди за навигиране във файловата система
1. `pwd` - дава абсолютния път на директорията, в която се намираме в момента. 
2. `date` - дава ни системната дата
3.  `cd` - чрез cd сменяме директорията. Можем да направим това чрез относителен или абсолютен път до директорията.
-- `cd /home/students/student/aa`
-- `cd` без аргумент ни води към началната ни потребителска директория 
4. `ls` - тази команда без аргументи ни дава съдържанието на текущата директория (само имената на файловете). Също така, ако искаме да видим съдържанието на друга директория без да сменяме текущата можем да направим `ls [-опции] dirpath`. 
Oпции, които ще използваме:

-- `-l` подрежда файловете в списък, като ни дава и повече информация за файловете. 

-- `-a` извежда освен всички файлове и скритите (скритите са тези с точка пред името си)

-- `-lh` извежда информацията за файловете в human-readable format

**Какво забелязваме като  изпълним ls -l** 

След като изпълним `ls -l` в първата колона се появяват правата за достъп на файла:

 - На първата позиция имаме `-` или `d`,  което съответно ни индикира, че това е файл или директория.
 - Следващите три тройки от символи съответно ни индикират правата за четене ( r ), писане ( w ) и изпълнение ( x ) за текущия потребител, групата, в която се намира и останалите потребители. Ако някое право е забранено съответно на мястото му присъства `-`.
