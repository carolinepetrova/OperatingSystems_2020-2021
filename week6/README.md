# Задачи върху материала команди на Bash.

1. Да се напише поредица от команди, която:
Чете от стандартния вход име на директория.
Създава я и копира в нея файловете от родителската директория на началната потребителска директория всички .txt файлове.
Изтрива файловете в текущата директория, които завършват с .c.
От директория с име dir2 в началната потребителска директория, премества в текущата директория файловете, чиито имена се състоят от точно 2 символа, като първия НЕ Е a,b,c.
Изтрива директорията dir2, ако е празна.

2. Да се напише поредица от команди, която:
Чете от стандартния вход символен низ и име на файл.
Извежда на стандартния изход броя на редовете в този файл, съдържащи низа.
Чете от стандартния вход име на друг файл. В него записва първите имена на регистрираните потребители от специалност КН, подредени по потребителските им имена.
Заменя буквите от получения списък с главни букви и го изпраща на последния логически включен потребител.

3. Да се напише поредица от команди, която:
Създава празен файл chgmode. Записва във файл с име processes информация за процесите в системата, в които е стартиран редакторът vim. 
Извежда разликата между броя на процесите, които са притежание на root и броя на всички процеси на всички потребители с подходящо съобщение на стандартния изход. 
Във файла processes добавя системната дата. 
От файла chgmode премахнете право за четене от групата и останалите и добавете право за четене,писане и изпълнение към потребителя, притежаващ файла.

4. Да се напише поредица от команди, която:
Създава директории с име dir2. Влиза в dir2. 
Копира всички файлове, чието име е точно два символа, като последния символ е цифра от 0 до 9 от главната директория в текущата. 
Намира броя на всички файлове с разширение .txt в началната потребителска директория и записва резултата във файл txt_count. 
Към този файл прикачва и последните 2 създадени файла в родителската директория на началната потребителска директория (ls -T). 
Прикачва и само 100-тният ред от /etc/passwd. 
